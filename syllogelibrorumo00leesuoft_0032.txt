26

Ast merces 71,ae peregrinae, inquiunt alii, populo Clzris-
tiano offerri ηοη possunt; studium itaque linguarum
ad instructionem populi m'l confert, cui multo melius
consultumforet, si juvenes theologi Biblia, sine appa-
ratu linguarum, modo plano erplicari audirent, et ita,
intelligentes sacram scripturam, ad munera ecclesiastica
accederent.—Si ea omnia, quae non immediate ad in-
structionem populi Christiani conferunt, e scholis theo-
logiae, eliminanda forent: sors haec caderet, non solum
in philosophiam, sed etiam in historiam ecclesiasticam,
in jus canon’1cum, in theologiam dogmaticam, et in
ipsam quoque eruditam disciplinam moralem, qualis
nunc quidem in scholis traditur. Scilicet omnis appa-
ratus eruditionis populo non convenit, nihilominus theo-
logus eo debet esse instructus, tum ut ipse doctrinam
religionis clare perspiciat, et ab erroneis opinionibus
discernat, tum ut eas populo dilucide proponere, et
modo populari persuadere possit, quo in negotio toties
est usus linguarum, quoties testimoniis sacrae scripturae,
quae recte intelligenda et exponenda sunt, agendum est,
non quidem eatenus, ut ulla de linguis fiat mentio, sed
ut verus sensus, qui ope linguarum perspicitur, modo
plano, absque ulla linguarum mentione, exponatur.
Nimirum populo Christiano non cortex eruditionis,
sed nucleus doctrinae offerendus est3 ast vir ecclesias-
ticus eruditus sit oportet, ut corticem frangere, et
nucleum eximere possit. Quodsi doctor plebis non
multo plura et ampliora novit, quam quae populus
edocendus est: ne quid acerbius dicam, jejunus et
pertenuis erit. De doctoribus populi, scientia Scrip-

