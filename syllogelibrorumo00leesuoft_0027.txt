21

orationis conformationem habent, adeoque unani cuni
Hebraica constituunt linguam. nec differunt nisi iu
minutiis, quibus dialectorum diversitas absolvitur. Usus
loquendi Hebraicus, Chaldaicus, Syriacus et Arabicus,
exceptis provincialisniis, cuivis dialecto propriis, unus
idemque θεῖς et hinc usus loquendi chaldaicus, Sy-
riacus et Arabicus testis est idoneus de usu loquendi
Hebraico, quem jam ex libris praesertim Syriacis et
Arabicis, quorum major est copia, cognoscere et com-
probare possumus3 nec desunt lexica Syriaca et Ara·
bica, atque Scholia quoque in poetas Arabes, quorum
authores his dialectis utebantur vernaculis3 imo dia-
lectus Arabica adhucdum a freto Gaditano usque ad
Gangem in ore hominum versatur, quoad substantiam
ab antiqua Arabica nequaquam diversa, in Arabia
quoque in minutioribus parum mutata3 testis itaque
hic, in magna parte orbis terrarum adhucdum vivit,
et factum de quo quaeritur, ultro offert. Atque hinc
cognitio linguae Hebraicae, suam nanciscitur certitudi-
nem, quae eo major erit, quo altius in indolem harum
dialectorum, et inprimis Syriacae et Arabicae, penetra-
bimus. Nulla profecto alia lingua mortua de sorore
adhucdum viva, quae usum loquendi contestaretur,
gloriari potest, ut unius Hebraicae haec sit praerogativa.
—Et hi testes indirecti non tantum vim verborum et
phrasium, nobis referunt, sed etiam tropo& allegorias,
imagines et figuras, orientalibus peculiares et non raro
audaciores, sistunt, partim easdem, quas in Bibliis
legimuS‚ partim similes, quibuS, quae in Bibliis occur-
runt, illustrantur.

