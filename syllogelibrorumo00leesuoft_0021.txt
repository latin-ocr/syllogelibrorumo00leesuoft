l ξ’)

vel aetati repugnare deprehenditur, liber censetur spu-
rius, ac ab alio authore, vel alia recentiori aetate, cujus
linguam et stilum praefert, scriptus, seu, ut loquimur,
suppositus. Ita ars critica non solum libros integros.
sed loca etiam singula et partes librorum dijudicat, ut
locus aut pars, cujus lingua et stilus authori, vel aetati
non convenit, interpolationibus accenseatur. Nobiles
sunt controversiae, quae nostro aevo agitantur, an libri

quipiam, et non paucae librorum partes, sint illius
authoris et artatis, cui tribuuntur, etin his litibus ar-

gumenta, quibus pugnatur, ex indole linguae et stili

depromta, primum tenent locum, a theologo autem
linguarum ignaro nequidem intelligi, multo minus ex-

aminari possunt. Anne vero esse aut dici potest
theologus, seu subtili religionis scientia instructus, qui
nequidem tanta eruditione pollet, qna argumenta, quibus
nititur vel impugnatur ’γνησιοτης sacrorum librorum
perspicere possit ?—Etenim duo sunt maxima in uni-
versa theologia religionis revelatae: libros sacros summa
gaudere authoritate, qua carent, si non sunt genuini3
et verum sensum ex ipsis eruere et firmare. Atqui
librorum ’γνησιοτητα et verum sensum, absque subtili
et intima linguarum scientia, comprobare nemo potest3
duo autem haec habere dubia, neque ipsis ita confidere,
ut moveri non possit, abhorret a theologo plurimum.
Ergo hi, qui negant, 'linguarum seientia theologum ca-
rere non posse, ipsam theologiam, seu subtilem reli-
gionis scientiam, funditus evertunt, ut difficile sit, de
temeritate eorum, perinde ut caussa postulat, dicere3

nec satis constitui potest, quod sit eorum consilium, aut

