⁴9

minutias excutiendae, sed paucis expediendae, netem-
pus praeripiatur interpretationi, quae sine mora progredi
debet} nam

lV. Lectio et interpretatio in omni studio linguarum
est caput et summa, cui omnia reliqua cedere debent.
Quare hac in re ita versandum est, ut non solum
partes, quae explicatae sunt, prout supra diximus, mul-
tum legantur et relegantur, sed etiam, ut multa legan-
tur et explicentur. Utrumque amice jungi potest, si
in collegiis multa explicentur, et haec multa, privatim
multum legantur. Etenim cum linguae, ut dictum
est, per usum discendae sint, usus autem linguarum
mortuarum esse non possit alius, quam lectio et inter-
pretatio: manifestum est, omnem progressum in lin-
guis mortuis, ab exercitio interpretationis pendere.
Quare, ut jam dictum est, in Grammatica non est
haerendum, sed sola praecipua et generalia, seu summe
necessaria delibanda, exceptiones atque etiam regulae
syntaxeos nequidem attingendae, ut tempus pretiosum ι
consecretur interpretationi, cui data occasione singu-
lares observationes grammaticales et syntacticas asper-
gere licebit. Nam, si quis universam Grammaticam
memoriae mandavit, neque tamen multa legit et inter-
pretatus est, linguam profecto non callet. At qui
multa interpretatus est, et multum legit, Grammaticam
cum lingua didicit; sicut parvuli linguam simul cum
Grammatica discunt. Grammatica non est nisi me-
dium linguas facilius discendi; medium itaque non
est cum fine ita permutandum, ut major medio quam
fini navetur opera. Non sum equidem nescius, Gram-

‹)'
b

