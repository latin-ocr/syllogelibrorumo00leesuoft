‘23

literarum theologicarum conditionem, ut, quod olim
non adeo desiderabatur, nunc, salva scicntia theologica,
deesse non possit. Cum namque cuncta literarum
studia, et inprimis philosophica, quibuscum theologia
arcto nexu cohaeret, longius progressa sint, et non
solum multo plura complectantur, sed etiam longe
subtilius tractentur: theologia quoque nec debet, nec
potest manere illa, quae olim fuit, nisi religionem ipsam,
cujus propugnaculum recte dixeris theologiam, summo
scelere prodere, visum fuerit. Necesse itaque est, ut
literae quoque theologicae latius pateant, complexu suo
ampliora comprehendant, et majori cura et diligentia
colantur, atque ita juvenes, qui in studio philosophico
multo plura didicerunt, et omnia subtilius examinare
assuefacti sunt, in theologia quoque pluribus instruan-
tur, et onmia accuratius investigare discant, quod nisi
fiat, illa, quae in curriculo literarum theologicarum
audiunt et legunt, nec sibi, nec aliis persuadere pote-
runt. Sensus itaque Bibliorum sacrorum e firmis prin-
cipiis eruendus, contra impugnationes aliorum munien-
dus, et, praesertim in locis majoris momenti, ita firman—
dus est, ut dogmata theologica, conclusione inexpugna-
bili deduci possint, quod, sicut vidimus, sine accurata
linguarum scientia praestari nequit. Studium itaque
linguarum, quo majores nostri, sine discrimine rerum
theologicarum, supersedere poterant, a nobis omitti
jam nequit, nisi placuerit, instruere theologos, qui nec
sibi sufficiant, nec Ecclesiae nostrae aetatis conducant.
Non est ergo spectandum, qui, aut qualesfuerint ma-

jores nostri, sed providendum potius, et enitendum,

