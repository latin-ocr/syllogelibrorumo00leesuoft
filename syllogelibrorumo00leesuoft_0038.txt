532

IV.

Primum expugnanda venit praejudicata opinio, qua
optima quaeque ingenia a studio linguarum facile de-
terreri, aut induci possent, ut sub praetextu difficultatis,
linguas non solum sine dedecore, ‚sed etiam aliqua cum
laude negligerent. Communis nimirum est sententia,
acri judicio praeditos parum valere memoria, et hinc
linguas, quae memoriae multum negotii facessunt, non-
nisi magnis laboribus discere, quo sollicitari facile
possunt non pauci, ut memoriae suae debilitatem, qua
famam insignis judicii aucupentur, accusent, atque ideo
studium linguarum, tanquam sibi nimis operosum et
molestum, aliis relinquant. At huic opinioni magnus
subest error, quippe qui memoriam suam extenuant,
produnt, inanem esse suam judicii ostentationem. Nam
qui vi judicii pollet, et omnia subtiliter dijudicat: om-
nium criteriorum et adjunctorum alacriter recordetur
oportet, atque hoc ipso bona et promta esse memoria
convincitur. E contrario, qui debili et tarda est memo-
ria, facile aliquorum criteriorum aut adjunctorum im-
memor, praepostere judicabit. Acre itaque judicium
absque memoria esse nequit3 atque hinc conficitur,
debilem memoriam minime esse argumentum insignis
judicii. Provocari quidem solet ad exemplum senum,
qui memoria non valent, et saepe excellunt judicio;
verum, si hi senes diligentius observentur. memoria
in novis duntaxat rebus retinendis debilis deprehenditur,

et judicium de rebus antiquis acre, in quibus etiam

